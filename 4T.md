# جستجوی کلمه در ماتریس حروف (سوال 4)

## خواسته سوال
بررسی امکان ساخت یک کلمه در ماتریس حروف با شرایط زیر:
- حرکت فقط به خانه‌های هم‌ضلع (بالا، پایین، چپ، راست)
- ممنوعیت استفاده مجدد از هر سلول
- شروع از هر سلول دلخواه در ماتریس

**ورودی‌ها:**
- دو عدد صحیح `m` (تعداد سطرها) و `n` (تعداد ستون‌ها)
- ماتریس `m × n` حروف (هر سطر با فاصله جدا شده)
- کلمه مورد نظر (`word`)

**خروجی:**
- اگر کلمه قابل ساخت باشد `True`
- اگر قابل ساخت نباشد `False` 



## راه حل

### ۱. پیش‌پردازش و بررسی اولیه
**شمارش حروف ماتریس `cnt_brd`:** 
  تعداد تکرار هر حرف در ماتریس محاسبه می‌شود


**شمارش حروف کلمه `cnt_word`:** 
  تعداد تکرار هر حرف در کلمه محاسبه می‌شود


**بررسی امکان‌پذیری:**
  اگر کلمه حرفی داشته باشد که در ماتریس به تعداد کافی نباشد → خروجی `False`


**بهینه‌سازی جهت جستجو:**
    اگر حرف اول کلمه فراوان‌تر از حرف آخر باشد → کلمه معکوس می‌شود




### ۲. جستجوی ژرفانخست (DFS)
تابع `dfs(i, j, k)` به صورت بازگشتی مسیر را بررسی می‌کند:
- **پارامترها:**
  - `i`, `j`: مختصات فعلی در ماتریس
  - `k`: اندیس حرف فعلی در کلمه
- **شرط توقف موفق:**
  - `k == len(word)` (تمام حروف طی شده) → `True`
- **شرط توقف ناموفق:**
  - خارج از محدوده ماتریس
  - حرف سلول با `word[k]` مغایرت دارد
  - سلول قبلاً استفاده شده
- **مراحل اصلی:**
  1. ذخیره موقت حرف فعلی `tmp`
  2. علامت‌گذاری سلول فعلی `b[i][j] = None`
  3. جستجو در ۴ جهت مجاور (پایین، بالا، راست، چپ)
  4. بازگردانی سلول در صورت عدم موفقیت `b[i][j] = tmp`

### ۳. فراخوانی اصلی
- برای هر سلول منطبق با حرف اول کلمه:
  - کپی ماتریس اصلی
  - فراخوانی `dfs(i, j, 0)`
  - در صورت موفقیت → `True`
- اگر هیچ مسیری یافت نشد → `False`

## پیچیدگی زمانی و حافظه
- **پیچیدگی زمانی:**
    `O(m × n × 4^l)`
- **پیچیدگی حافظه:**
    `O(m × n + l)`

- **بهینه‌سازی‌های مؤثر:**
  - فیلتر اولیه بر اساس تعداد حروف
  - معکوس کردن کلمه در شرایط خاص
  - بازگشت زودهنگام در DFS